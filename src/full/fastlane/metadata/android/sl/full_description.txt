F-Droid je namestljiva knjižnica proste programske opreme za Android. Orodje F-Droid omogoča preprosto brskanje, nameščanje in spremljanje posodobitev v vaši napravi.

Poveže se lahko s katerim koli skladiščem, združljivim s F-Droidom. Privzeto skladišče je gostovano na f-droid.org in vsebuje izključno preverjeno prosto programsko opremo.

Android je odprt v tem smislu, da lahko nameščate APK-datoteke iz katerega koli vira, vendar obstaja več dobrih razlogov za uporabo F-Droida kot upravitelja proste programske opreme:

* Obveščanje o razpoložljivih posodobitvah
* Možnost samodejnega prenosa in namestitve posodobitev
* Spremljanje starejših in beta različic
* Filtriranje orodij, ki niso združljiva z napravo
* Iskanje orodij po kategorijah in opisih
* Dostop do povezanih povezav (donacije, izvorna koda ipd.)
* Večja varnost s preverjanjem podpisov indeksa skladišča in hashov APK-datotek
